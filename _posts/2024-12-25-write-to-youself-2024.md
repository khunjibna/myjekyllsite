---
layout: post
title: "เขียนถึงตัวเองส่งท้ายปี 2024"
date: 2024-12-25
categories: [Article]
image: /assets/image/blog/20241225-001.jpg
summary: "อยากเขียนถึงตัวเองส่งท้ายปี 2024"
---

<img src="{{ '/assets/image/blog/20241225-001.jpg' | relative_url }}"
     alt="คำอธิบายภาพ"
     class="mx-auto rounded-xl mb-6"
     loading="lazy">

<b>สวัสดีต้อนรับทุกท่าน</b>
<br><br>
เผื่อมานั่งอ่านที่ตัวเองโพสต์ไปเมื่อก่อนอ่านะ และก็ผ่านไปอีกหนึ่งปีแล้วสินะบนโลก nostr สถานที่ที่ผมมองตัวเองไปยังวันแรกที่เข้ามาลองใช้ social nostr แห่งนี้ว่ามันเปลี่ยนแปลงไปอย่างไร รวมทั้งแม้กระทั่งตัวผมเองที่ เปลี่ยนแปลงไปมากในช่วงระยะเวลาหนึ่งปีที่ผ่านมาก็เช่นเดียวกัน 
<br><br>
<b>มกราคม</b> เป็นช่วงเวลาที่ผมได้กล้าที่จะแสดงตัวตนไปพบปะกับเหล่าเพื่อนๆบน nostr กับงาน north101 ที่เชียงใหม่ วีรกรรมที่คนอาจจะยังจำได้คือ ตามล่าหานมดิบ จนกลายเป็นทีมในช่วงเวลานั้น ก็ผมอยากแค่กินนมดิบเท่านั้นเอง 555 เป็นครั้งแรกที่ได้พูดคุยหลากหลายท่านและทำให้มุมมองต่างๆของผมเองได้เปลี่ยนแปลงไป  
<br>
<b>มีนาคม</b> เป็นการเดินทางท่องเที่ยวส่วนตัวที่ไม่ได้ตั้งใจว่าจะเป็นทริปท่องเที่ยวประจำปีในเส้นทางนี้ เดิมทีตั้งใจจะไปเบตงแต่พอหลังจากกับมาจาก north101 แล้วมุมมองผมกับการเดินทางก็เปลี่ยนแปลงไป ก็เปลี่ยนรูทกับการเดินทางแวะไปพระประแดง วนมาขอนแก่น แวะร้านกาแฟห้วยผึ้งและปิดท้ายด้วยนครพนม ที่เหล่าเพื่อนๆใน nostr ตอนรับกันเป็นอย่างดี ทริปนี้จริงๆมันเป็นความทรงจำที่ทั้งประทับใจและมีอุปสรรค์ในเวลาเดียวกัน หลายเรื่องพอมองย้อนมาถึงตอนนี้ เออว่ะ เราเองก็ผ่านมันมาได้นี่หนา ระยะเวลาการท่องเที่ยวเกือบๆหนึ่งอาทิตย์ ที่มีช่วงที่บ่นกับตัวเองว่า เอ้ยมึงจะนั่งรถเกือบ 16 ชั่วโมงมาทรมานตัวเองทำไม แต่ก็แบบนี้แหละถึงได้เจออะไรไหมๆที่ไม่เคยได้สัมผัสมาก่อน ไปเที่ยวตอนที่ยังไม่มีอะไรเกิดขึ้น ถ้าได้กลับไปอีกทีคงจะมีอะไรเปลี่ยนแปลงไปเยอะมากเช่นเดียวกัน ถ้ามีโอกาสและวาสนาก็คงกลับไปอีกครั้งหนึ่ง (มาผิดช่วงไปหน่อยร้อน 555 - ไว้หาโอกาสไปเบตงอีกรอบ)
<br><br>
<b>เมษายน ถึง มิถุนายน</b> หลายท่านอาจจะแวะไปมีดติ้งฮารฟวิ่งตามสถานที่ต่างๆ ผมเองก็พักกายพักใจหลังจากจบทริปตอนปลายปีนาก็เป็นจุดเริ่มต้นจริงจังสำหรับการแก้หนี้ของตัวเองและการเก็บออม ทยอยเก็บไปเรี่ยๆ ซึ่งถึงตอนนี้ก็ค่อนข้างเป็นระบบระเบียบมากขึ้นละ หลายๆเรื่องรวมๆกัน 
<br><br>
<b>กรกฏาคม</b> ก็หาโอกาสตัวเองไป korat102 ก็แว๊บเดินทางท่องเที่ยวในรูทเส้นทางอีสานใต้ โคราช เป็นครั้งแรกที่ไปโคราชและนั่งรถไฟเส้นทางอีสานเช่นเดียวกัน เป็นระยะเวลาสามวันที่ต้องเดินทางตลอด อาจจะแทบไม่ค่อยได้พักผ่อนเต็มที่มากนักแต่ได้เรียนรู้อะไรค่อนข้างเยอะ โดยเฉพาะในงาน meeting ที่ได้ฟังมุมมองหลายๆท่าน (เฮฮาตามประสา) ทำให้ช่วงระยะเวลานั่งรถกลับ 16 ชั่วโมงก็ได้นั่งทบทวนตัวเองหลายๆเรื่องเหมือนกัน กับมุมมองที่เปลี่ยนแปลงไป 
<br><br>
<b>กันยายน</b> งาน TBC2024 ที่ได้รีวิวไปแล้ว แทบจะมาดูย้อนหลังทุกสเตชั่น ไปนั่งเมาส์มอยจิบเบียร์ พูดคุยกับคนหน้าออล อย่างกะเป็นคน extrovert เป็นสองวันที่น่าจะคอแห้งจากการพูดคุยและเบียร์ จริงๆก็ลืมไปหมดละคนนี้ใครฟร๊ะ เอ่อๆ อ้าวนี่เป็นนี้ใน nostr เรอะ (ผม introvert นะ 555) ถลุงเงิน sats ตามบูทต่างๆ เป็นช่วงเวลาที่ทักทายคนเยอะมาก (อย่างน้อยเผื่อไปเที่ยวที่ไหนจะให้พาทัวร์หน่อยคับงี้) ปิดท้ายงานก็รวมตัวกันกินชาบูและที่เหลือก็ต่อร้าน yellow ที่ตอน 2023 ไปกินคนเดียว / 2024 ไม่ละเว้ย 555 
<br><br>
ช่วงสองเดือนท้ายนี่ก็แทบยุ่งๆกับการรับจ๊อบนอกเวลางานและเสาร์อาทิตย์ เพิ่มเติมก่อนหมดโครงการก็แวะไปทำงานนอกสถานที่ ที่เชียงใหม่อีกครั้งมาจิบที่นิมมานชิตเบียร์เหมือนตอนมกราคมที่ผ่านมา อีกส่วนก็แวะทักทายร้านกาแฟที่รับ lightning ในพื้นที่ที่อยู่ จนแทบอยากจะรู้จักคนในพื้นที่ชะละ ว่าจะมีร้านมากกว่านี้ไหม จะได้ไปจ่ายด้วย bitcoin แทน
<br><br>
ตลอดปีที่ผ่านมาสิ่งหนึ่งที่ผมอยู่ตลอดอาจจะไม่ใช่ nostr แต่เป็น รัง ไม่ว่าจะรังนก รังข้าวโพด รังผึ้ง ที่เวลาเหงาทีไรก็จะต้องแวะเข้ามาอย่างกะเซเว่น ได้ฟังได้แลกเปลี่ยนประสบการณ์ได้มุมมองหลากหลายและไม่ตัดสินในสิ่งที่หลายท่านได้แวะเวียนเข้ามาพูดคุยกัน จนทำให้บางทีผมเองก็กล้าเอาตัวเองเดินทางออกไปเสี่ยงเหมือนกัน กับการเดินทางที่ไม่รู้จะมีอะไรรอเราอยู่ ผมคงเป็นขาประจำในรังไปนานจนบางทีก็คิดนะว่าเป็นขาจรบ้าง อะไรบ้างตามบริบทเวลาที่เปลี่ยนไป มองให้กว้างขึ้นกว่าเดิม (ก็ออกไปสวนสาธารณะไปทักคนบ้างเผื่อได้เพื่อนมากินชาบูเนื้อ อยู่แต่ในรังคงมีหรอก)
<br><br>
ขอบคุณกับการตัดสินใจของตัวเองตลอดปีที่ผ่านมาแม้ว่าจะตัดสินใจถูกต้องหรือไม่ก็ตามแต่ก็คงให้เปลี่ยนแปลงไม่ได้อยู่ดี เหมือนกับว่ารู้งี้ชื้อบิทคอยทิ้งไว้โง่ๆตอนต้นปีก็รวยไปแล้ว ก็นั่นแหละนะ (ยืมคำพูด) หมดไปเยอะ ปีนี้โดยรวมก็ตามวัยแหละนะ หลังๆเริ่มปวดหลังชะละ (เริ่มบ่นเหมือนคนแก่) ปี 2025 ก็ขอให้เป็นปีที่ดีนะ และหวังว่าคงจะได้มีโอกาสเจอกันตามวาระดิถีกันไป  มีร้านให้ใช้จ่ายเยอะๆ (1sats = 1usd กันไปเลยๆๆๆ)
<br><br>
ส่งท้ายนี้ขอบคุณทุกท่านๆที่ได้มีโอกาสได้เจอ พบปะและพูดคุยกันตลอดในปี 2024 ที่ผ่านมาสิ่งไหนที่ผมเคยพูดไปแล้วทำให้ท่านไม่สบายใจอะไรใดๆก็ตาม ก็ขอโทษด้วยนะครับ ขอบคุณที่ได้แลกเปลี่ยนกันครับผม :)
<br><br>
<b>อาจจะไม่ใช่ bitcoin เลยชะทีเดียวที่ได้มาเจอกันแต่วาสนาบางอย่างที่ทำให้เราได้มาเจอกัน </b>
<br>
<b>Thank you, :)</b>




