---
layout: post
title: "#Korat102 เรื่องเล่าจากผู้ร่วมงาน"
date: 2024-07-19
categories: [Article]
image: /assets/image/blog/20240719-1/1.jpg
summary: "เล่าประสบการณ์การเข้าร่วมงาน Meeting Korat102 กับประสบการณ์และความรู้สึกในการเข้าร่วมกิจกรรมดังกล่าว"
---

<img src="{{ '/assets/image/blog/20240719-1/1.jpg' | relative_url }}"
     alt="คำอธิบายภาพ"
     class="mx-auto rounded-xl mb-6"
     loading="lazy">
&ensp;&ensp;&ensp;&ensp;&ensp;&ensp;ตอนแรกแค่คอมเมนต์เล่นๆ ว่าจะไปยังไม่ได้ตัดสินใจจะไปอย่างเป็นทางการ ตอนที่เปิดให้ลงทะเบียนไปก็ไม่คิดด้วยซ้ำว่าจะกลายเป็นคนแรกที่ลงทะเบียนในแบบฟอร์มไปงาน <b class="underline text-blue-800">#korat102</b> ชะงั้น (มึงต้องโทษตัวเองเว้ยที่รีบกรอกแบบฟอร์ม/ใจง่ายจังวะ) ไหนๆก็ลงทะเบียนแล้ว คงต้องไปแล้วละ เราจะไป sats ในงานนั้น และอีกเหตุผลหนึ่งก็ไปฉลองวันเกิดย้อนหลังตัวเองด้วย ช่วงนั้นก็ลุ้นๆว่าจะมีงานชนอะไรหรือไม่จนถึงวันที่เดินทางจริงๆ
<br><br>
&ensp;&ensp;&ensp;&ensp;&ensp;&ensp;เริ่มต้นจากการเดินทางเวลา 18.00 น. ของวันที่ 12 นั่งรถโดยสารเข้าหมอชิตและนั่งรถไฟต่อไปปากช่องโดยมีเสียงเพลงที่ชอบและสปอยอนิเมะนรกตลอดทางจนมาถึงปากช่อง เวลา 09.00 น. ของเช้าอีกวัน (ระยเวลา 15 ชั่วโมง ที่นั่งอยู่บนรถและรถไฟแมร่งทรมาณตูดชิบหาย/เจ็บก้นกบ/เมื่อยคอ ในใจนั่งคิดกูมาทำอะไรที่นี้ ชอบทรมาณตัวเองสินะ) แต่ระหว่างทางตอนนั่งรถไฟผมก็เห็นสิ่งก่อสร้างรถไฟความเร็วสูงที่ขนานกับเส้นทางรถไฟเดิม (มันสูงจังเลยว้า) แต่ก็คิดว่าการเดินทางหลังจากการสร้างทางรถไฟเสร็จน่าจะเพิ่มความสะดวกให้คนได้เดินทางได้สะดวกสบายยิ่งขึ้น
<br><br>
&ensp;&ensp;&ensp;&ensp;&ensp;&ensp;พอถึงสถานีแล้วก็นั่งอาบแดดแปบหนึ่ง คุณวิน <b class="underline">Win Vee</b> ก็มารับไปยังร้านกาแฟที่ไปนัดหมายไว้ตอน 10 โมง เป็นเจ้าภาพที่ดีมากยิ้มแย้มแจ่มใส เราเดินทางมายังร้าน Ja-Kae Coffee Space เป็นสองคนแรก ช่วง 9.30 น. ก็นั่งคุยกันชักพักและก็ทยอยๆ เข้ามาในร้านกัน แต่ละคนก็สั่งกาแฟกัน แอบมีกิจกรรมแซวเล็กๆ ขำๆทายว่าใครไม่สั่งอเมริกาโน่ก็ออกจากสมาคมไป ก็ขำๆกัน คุยกันเพลินๆ จากนั้นผมก็ได้ทดลองเล่นเครื่องกระปุกออมสิน ของพี่ <b class="underline">Eddie Paradorn</b> ซึ่งเป็นอุปกรณ์ใช้สำหรับภายในครอบครัวให้ลูกหลานหยอดแลกกับ SATS ซึ่งตอนแรกผมก็ไม่เข้าใจการทำงานมัน (อ่อผมเข้าใจผิดนี่เอง) แปบหนึ่งก่อนเดินทางไปกินข้าวก็ได้พูดคุยกับ <b class="underline">Richter</b> เกี่ยวกับดอกไม้ที่ปลูกไว้และสรรพคุณในการใช้งานพูดคุยแลกเปลี่ยนกันเล็กน้อย พอเกือบเที่ยงวันก็หลายคนยังไม่ได้กินข้าวอะไรมาก็ย้ายไปไปกินที่ร้านเบอเกอร์ Bigger' Burger & steak และมีท่านหนึ่งสั่งเบียร์มากินกันก่อนเลย และแต่ละท่านก็มาทักทายผมสลับกันไป ก็คุยเรื่องนั้นนี่ตามประสากันไป 
<br><br>
&ensp;&ensp;&ensp;&ensp;&ensp;&ensp;จากนั้นก็เดินทางไปยังที่พัก คราวนี้ผมแอบเกาะกับรถบัสกับ Right Shift ไปยังที่พัก Nowadays pool villa khaoyai ระหว่างเดินทางก็แวะชื้อของเล็กน้อยก่อนที่จะเข้าที่พัก ก่อนที่จะต่างคนจะเริ่มกิจกรรมกัน แยกย้ายตามประสาแต่ละคนก็ทยอยๆกันเข้ามา ก็ได้ทักทายหลายๆท่านแนะนำตัว สลับเข้าห้องบ้างเปิดเพลงร้องเพลงกันบ้าง ประเดิมด้วยเบียร์ที่มีให้เลือกอยู่ 2 แบรน ราคาแพงอยู่นะ ราคา 2,100 sats และ 2,400 sats แต่ก็จัดมา ก็ได้พูดคุยแนะนำตัวกันเล็กน้อย ช่วงนี้ก็เริ่มจิบเบียร์กันละจัดมาหนึ่งกระป๋อง
<br><br>
&ensp;&ensp;&ensp;&ensp;&ensp;&ensp;ผมก็ได้พูดคุยทักทายหลายๆท่านที่อยู่ที่นั่งด้านหน้าสระน้ำ และได้สอบถามพี่เอก <b class="underline">Ekaphol</b> เรื่องเดินเขาใหญ่ พี่เอกก็ชวนผมไปแต่ก็ไม่ได้ไปเพราะตื่นเลทหน่อยหนึ่ง 555+ (แต่คราวหน้าท่าจะไม่พลาด** อยากเดินแบบกางเต้นนอนชักคืน ฮ่าๆ) และ พี่เป็ด <b class="underline">ped66</b> ก็มาแว๊บมาทักทายก่อนที่จะเริ่มกิจกรรมพิเศษของพี่เป็ด ฝากดูแลทางนี้ด้วยนะ และพี่เป็ดก็เข้าห้องเริ่มกิจกรรมกันไป พี่แชมป์ <b class="underline">PIGROCK</b> ก็เอาซองจดหมายสุ่มมาแจกให้กับทุกๆท่าน ต่างคนต่างแกะซองออกมาก็ได้คละกันไป จนพี่เป็ดจบกิจกรรมผมเองก็ไปถามสปอยจากคนร่วมกิจกรรมซึ่งแต่ละท่านก็ไม่บอกชะด้วยฮ่าๆ ก็เลยถามพี่เป็ดแทนพร้อมจิบเบียร์พูดคุยไป ซึ่งผมก็ได้ตกกระกอนบางอย่างในสิ่งที่พี่เป็ดพูด มันก็แค่นี้เองสินะ มองบรรยากาศรอบๆ กินเนื้อจิบเบียร์ คุยกับหลายๆท่าน ชักพักก็พาตัวเองลงสระ ซึ่งคุณวินก็ว่ายอยู่ก่อนละไปสไลด์เดอร์ ว่ายน้ำไปกลับ เหมือนออกกำลังกายทั้งๆ ทีตัวเองก็เหนื่อยกับการเดินทางมาตลอดทั้งคืนที่ผ่านมา ในใจนั่งคิดอย่างอยู่ในน้ำนานๆจังเลยเว้ย ลืมความเหนื่อยให้หมดกับสิ่งที่ผ่านมา ลอยละล่องในสระชักพักก็กลับห้องว่ายน้ำแต่งตัวละก็มาจิบเบียร์ ร้องเพลงสลับกันไป ชักพักพี่แชมป์ก็เอาเสื้อผ้าลายพิเศษมาจำหน่าย ผมก็เลือกดูกะจะชื้อ ก็คิดว่าจะชื้อตอนเช้าอีกวันแต่กลายเป็นว่าพี่แชมป์น่าจะกลับก่อน (พลาดเลยกูเหมือนกับเจอใครครั้งเดียวในชีวิตแล้วอยากคุยด้วย แต่ไม่กล้าทัก 555+) 
<br><br>
&ensp;&ensp;&ensp;&ensp;&ensp;&ensp;ช่วงเย็นๆจนถึงมืดผมก็ขึ้นไปด้านบนสลับลงมาห้องคาราโอเกะเพื่อเติมเบียร์บ้างอะไรบ้าง ด้านบนก็เสวนาประสาทั่วไปในบรรยากาศอันเงียบสงบและมีลมเย็นมาเป็นพักๆ เสียงเพลงบรรเลงกีตาร์และแคนเป็นอะไรที่ผ่อนคลายและอยากเชิ้งด้วยเลย ส่วนด้านล่างก็เฮฮาปาจิงโก๊ะร้องเพลงเต็มที่ นึกไม่ออกว่าคุยอะไรกันบ้างละ มึนเบียร์+เหล้าพิเศษจาก <b class="underline">Jingjo</b>, <b class="underline"> pango</b> และนักร้องสลับวงกันไป <b class="underline">Richter</b>, <b class="underline">nickydev</b>, <b class="underline">Xsara8</b>  (ตัวเองก็จัดไปเพลงหลายเพลงเหมือนกันแต่ที่จำได้ก็ ฮานิบ่ะเอ้ย / ไปขายนา เหียก่อน 😄 ) และขอให้น้องอิทร้องเพลงโปรด Saint Seiya ทำเอาขนลุกในช่วงที่ร้องสุดยอดจริง ช่วงนั้นด้านล่างก็มีแจกรางวัลจากผู้ที่จ่ายด้วย lighting ส่วนพี่แจ็ค <b class="underline">Jakk Goodday</b> ก็วีดีโอคลอมาทักทายทุกคนๆ ผ่านไปจนดึกหลายๆท่านที่อยู่ด้านบนก็ลงมาละมาหากับข้าวรอบดึก (นึกว่าข้าวผัดจะหายไปที่ไหนได้กุ้งในข้าวผัดหายไป) ช่วงนี้เหมือนตัวเองได้สลับอารมณ์ต่างๆ ช้าบ้างเร็วบ้างตามสติที่มีที่อยู่ในช่วงเวลานั้น
<br><br>
&ensp;&ensp;&ensp;&ensp;&ensp;&ensp;แต่ละท่านก็ได้แยกย้ายกันออกไป ไม่แน่ใจ <b class="underline">nickydev</b> เมาจริงหรือเล่นเลย แต่เจ้าตัวบอกไม่ไหวละ เลยต้องแบกคอไปที่ห้องแล้วให้เจ้าตัวเลือกเตียงเอง(โยนทิ้งตัวลงนอน) และผมก็กลับมาห้องส่วนกลางอีกครั้ง จนเหลือเพียงไม่กี่ท่าน ก็นั่งพูดคุยต่อกับ <b class="underline">xyzy</b>, <b class="underline">พยัคฆ์หมอบ</b>, <b class="underline">chontit</b>, <b class="underline">Bosthai</b> และ <b class="underline">Richter</b> น่าจะเรื่องการเรียนของลูกๆ ที่มีเพลงธรรมดาคลออยู่ด้านหลังพร้อมเบียร์และกับแกล้ม ผมก็คุยถามพี่ใหญ่อย่างสนุกสนานพอสมควร (ทักษะที่มนุษย์ควรจะมีในปัจจุบันกลับเป็นสิ่งที่หายไป ได้เห็นมุมมองการเปรียบเทียบคนสมัยก่อนและสมัยนี้) ผมนั่งฟังด้านในแต่ด้านนอกก็เหมือนมีสภายาแดงนิดๆ หน่อย อยากแยกร่างไปฟังด้านนอกจังเลยวุ๊ย จากนั้นคุณบีเริ่มง่วงขอแยกไปนอนผมก็ขอตามไปด้วย ฮ่าๆ ไอ้เราก็ง่วงๆ แต่ก็อยากฟังต่อแต่ฝืนตัวเองไม่ไหว 
<br><br>
&ensp;&ensp;&ensp;&ensp;&ensp;&ensp;เช้าตื่นมาตอนนั้นแสงแยงเข้าตาละ เหมือนเฮียนิกก็เหมือนแว๊บตื่นไปเปิดแอร์และกลับมานอนต่อ ลืมเปิดแอร์ก่อนนอนฮะ(ขอโทษครับ) ชักพักผมก็ตื่นก็เขากำลังจะออกไปตัวเองก็วูบต่อชักพักก็ตื่นมาเจออาจารย์ขิงออกมาหน้าห้องพร้อมกันพอดี กรุ๊ปที่เดินทางไปเขาใหญ่เขาก็ออกเดินทางกันละเลยไม่ได้ไป ผมก็เลยไปหาน้ำกิน และเดินเหยียบก้อนหินที่เรียงตามขอบสระ(อย่างเจ็บ/แต่ก็นวดเท้าได้ดี) จากนั้นก็ขึ้นไปรับแสงด้านบน คุณบีก็ขึ้นมาด้านบนพูดคุยเรื่องแหวน ผมก็จิบเบียร์แก้แฮงค์ยามเช้าอีกกระป๋อง แอบงีบด้านบนจนชักพักแดดลงมาก็ลงมาด้านล่างเหมือนเดิม ชักพักกาแฟดริปยามเช้าก็มา เอาเข้าจริงดื่มกาแฟจำได้น่าจะประมาณ 4-5 แก้วกันเลย(ดื่มอย่างเยอะ แต่สมองเบลอๆไปละเหมือนกัน) จากนั้นก็จิบข้าวต้ม ผมก็เห็นพี่ใหญ่ก็ลงน้ำรอบเช้าอีกรอบก็นั่งคุยกันชักพักใหญ่ๆเลย จากนั้นทุกๆท่านที่ไปเขาใหญ่ก็กลับเข้ามา ผมเองก็เตรียมเก็บของ และได้รับของฝากดอกไม้จาก <b class="underline">Richter</b> และพริกไทยจาก <b class="underline">pango</b> ขอบคุณครับ แล้วพอถึงเวลาแล้วก็ถ่ายรูปหมู่เป็นที่ระลึกก่อนแต่ละท่านจะเดินทางกลับ ก่อนกลับก็กอดกันตามประสากันไป 
<br><br>

<ul class="list-disc pl-6 text-gray-700 ml-8">
  <li>ขอบคุณทีมงานปรุงเนื้อทุกท่าน ถึงอาจจะทำตกพื้นบ้างก็ไม่เป็นไรฮะ(แซวเน้อ) กินได้หมดแหละ😄</li>
  <li>ขอบคุณ <b class="underline">Win Vee</b> มากครับ สำหรับการจัดงาน <b class="underline text-blue-800">#korat102</b> ในครั้งนี้ ถ้าไม่ได้จัดงานนี้ปากช่องและโคราชผมก็คงไม่ได้มา 😉 </li>
  <li>ขอบคุณ <b class="underline">unh</b> สำหรับภาพบรรยากาศ ถึงแม้จะไม่ได้ค่อยคุยกันเลย ถ้าขาดภาพบรรยากาศผมก็ลืมช่วงเวลานั้นเหมือนกันครับ ความเมาทำให้ลืมบางอย่างได้เหมือนกัน เอิ๊กๆ🍺 😃 </li>
</ul>

<hr class="my-5">
🚌 🚌 <b>ภาคต่อเนื่องอันนี้ข้ามกันไปได้</b> 🚌 🚌 
<br><br>
&ensp;&ensp;&ensp;&ensp;&ensp;&ensp;ผมเองก็จะเดินทางไปตัวเมืองโคราชต่อเพื่อพักต่ออีกคืน เมื่อคืนในวันงานพี่เจน <b class="underline">Thita@98</b> และครูโบว์ <b class="underline">Chonlada</b> ก็แว๊บๆถามผมละว่าผมจะไปโคราชต่อ ก็เลยให้ผมติดรถไปด้วย ผมก็ตอบตกลงแต่ตอนเช้าวันนั้นก็แทบไม่ได้คุยกันเลย ผมก็เตรียมจะชื้อตั๋วรถไฟละ ตอนสิบโมงเช้า เปิดแอพมาอ้าวไม่ให้จองออนไลน์ชะละ ก็คิดแหละว่าออกจากที่พักโดยติดขอติดรถคุณวินไปส่งที่สถานีรถไฟ เพื่อไปชื้อตั๋วเหมือนเคย ซึ่งตอนนั้นเอากระเป๋าเข้ารถคุณวินละ ผมก็เจอพี่เจนพอดีก็ถามผมว่าจะไปโคราชรึ ติดรถด้วยกันนี่มา ก็ต้องย้ายกระเป๋าไปยังรถครูโบว์ ช่วงระหว่างเดินทางพี่เจนก็หิวก็เลยทักคุณวินไปกินข้าวก่อน ร้านลาบชักร้านหนึ่งนี่แหละ จากนั้นครูโบว์ก็ไปส่งผมกับพี่เจนมาจนถึงโคราชและส่งที่อนุสาวรีย์ท้าวสุรนารี (ย่าโม) ระหว่างทางก็คุยกันเพลินๆ ขอโทษที่พูดเยอะไปหน่อย(อย่าไปสนใจเลย เอิ๊กๆ) หลังจากถึงลานย่าโมเรียบร้อยแล้ว ผมก็ได้แยกกับพี่เจน ไปเข้าที่พักที่แต่ละคนได้จองกันไว้
<br><br>
&ensp;&ensp;&ensp;&ensp;&ensp;&ensp;ยามเย็นผมก็มาไหว้ย่าโม และลองลอดประตูชุมพล เห็นว่ามีตำนานประตูชุมพล เชื่อว่าใครมาลอดซุ้มประตูนี้แล้วจะได้มาอยู่โคราช (เลยลอดไป 1 ครั้ง/ไม่กล้าลอด 3 ครั้ง ฮ่าๆ กลัวจะได้แฟนที่นี้ ฮ่าๆ) ตอนนั้นก็พี่เจนก็แว๊บมาไหว้ย่าโมพอดี ก็เลยได้นั่งคุยกัน ก็เดินไปเจอร้านนมดิบก็ไปกินก็แวะคุยกันยาวเลยในบริเวณแถวนั้น ความรู้สึกตอนนั้นผมเองเหมือนอยู่ในรังนกแต่อันนี้เจอกันต่อหน้า ( ลุคพี่เจนก็เหมือนกับในรังนกก็ยังคงเดิมไม่เปลี่ยน ) ก็ได้พูดคุยกันหลายๆเรื่องส่วนใหญ่ก็ธรรมมะ เจตสิก และอื่นๆ บางเรื่องผมก็เข้าใจบ้างไม่เข้าใจบ้างตามประสา บางเรื่องผมก็พึ่งรู้จากพี่เจนเหมือนกัน ขอบคุณครับ จากนั้นก็เดินทางกลับที่พักก็แยกย้ายกันไปนอน
<br><br>
&ensp;&ensp;&ensp;&ensp;&ensp;&ensp;ก่อนที่จะเดินทางกลับ ผมก็คิดละว่าจะนั่งรถไปสถานีขนส่ง เช้าๆมาคุณเอ็ม <b class="underline">chontit</b> ก็ทักมาสอบถามว่าเดินทางกี่โมง ผมเดินทางเที่ยงวันครับ คุณเอ็มก็อาสามารับไปส่งที่สถานีขนส่งแห่งที่ 2 ก่อนเดินทางกลับก็แวะร้านกาแฟละมุนก่อนกลับ ระหว่างเดินทางผมก็ถามเรื่องความเชื่อเรื่องประตูชุมพล เอาเข้าจริงมันก็มีความเกี่ยวข้องนะสำหรับคุณเอ็มเองที่เคยไปลอดประตูชุมพล ( พอถึงร้านก็ลองชิมกาแฟประจำร้าน คนเสริฟนี่ดีจริงๆเลยเชียว มีแซวมีมุกให้ชงตลอดเหมือนชวนให้มาที่ร้านอีก ผมคงพูดเยอะและกินน้ำเยอะด้วยแหละ ) ช่วงระยะเกือบหนึ่งชั่วโมงที่คุยที่ร้าน ผมก็ได้เล่าเรื่องประสบการณ์การเดินทางส่วนตัวช่วงมีนาคมที่ผ่านมาและสิ่งที่ได้จากการเดินทางในครั้งนั้น และก็แลกเปลี่ยนเรื่องระบบราชการนิดหน่อย จากนั้น คุณเอ็มก็ส่งผมมาสถานีขนส่งใหม่จนถึงทางขึ้นรถและก็ลาจากกันก่อนที่ผมนั่งรถกลับบ้าน ( มีแพลนอยู่ว่าจะกลับมาอีกรอบแน่ๆ อันเนื่องมาจากค้างคาเรื่องเดินที่เขาใหญ่กับร้านเนื้อในโคราช อยากลองกิน/หาเหตุอีกละ พอๆที่จะอยากไปนครพนมอีกรอบเลย เง้อ/ก่อนไม่ได้เที่ยว ฮ่าๆ )
<br><br>
&ensp;&ensp;&ensp;&ensp;&ensp;&ensp;ระยะเวลาที่ 12 ชั่วโมงในการเดินทางกลับบ้านของผมเอง ผมก็มานั่งทบทวนในสิ่งที่ผ่านไปในงาน <b class="underline text-blue-800">#korat102</b> ที่ผ่านมา ผมก็มองไปยังหน้าต่างบนรถโดยสารที่กำลังเคลื่อนที่ออกไป ผ่านทุ่งนาภูเขา ผ่านชุมชน ผ่านเมือง เหตุการณ์ที่ผ่านมามันก็ช่างผ่านไปรวดเร็วเหลือเกิน หลังจากจบงานนี้ระหว่างการเดินทาง ผมรู้สึกนิ่งมากขึ้น ผมมองปัจจุบันมากขึ้น แต่ก็วางแพลนคร่าวๆ ถึงอนาคตและเป้าหมายที่อยากจะทำ แต่ละคนมีหน้าที่ของตัวเองเพื่อเอาตัวรอดในชีวิตที่มีความยากในปัจจุบัน เป็นเราเองหรือระบบที่ทำให้เราใช้ชีวิตยากขึ้น? สำหรับการเดินทางนั่งรถไปกลับระยะเวลารวมวันกว่าๆ (28 ชั่วโมง) เกือบ 1500km ที่ผมนั่งรถโดยสารประจำทางสำหรับผมเองก็ถือว่าคุ้มค่าในการเดินทางมาครั้งนี้จริงๆ ถึงแม้จะบ่นกับตัวเองว่าเมื่อยตัวชิบหาย ขอบคุณครับ :)